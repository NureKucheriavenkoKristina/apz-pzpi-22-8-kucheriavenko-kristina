Міністерство освіти і науки України
Харківський національний університет радіоелектроніки
Кафедра програмної інженерії
 






Лабораторна робота №1
з дисципліни: «Архітектура програмного забезпечення»
 





 
Виконала: 								Перевірив:
ст. гр. ПЗПІ-22-8							Ст. в. Сокорчук І. П. 
Кучерявенко К. Р.

                                                					


Харків 2025
1 РОЗРОБКА ОПИСУ ПРОТОТИПУ ПРОЄКТУ В ФОРМАТІ
«VISION AND SCOPE»
1. Історія змін


Зміни в документі нотуються до таблиці 1.1.

Таблиця 1.1 – Історія змін
№	Дата	Версія звіту	Опис змін та виправлень
1	02.05.25	0.1	Створено розділ «Історія змін»
2	02.05.25	0.1	Створено розділ «Завдання»
3	02.05.25	0.1	Створено розділ «Опис виконаної роботи»
4	02.05.25	0.1	Створено розділ «Висновки»
5	03.05.25	0.1	Додано додаток А з посиланням на відеоролик
6	03.05.25	0.1	Додано додаток Б з документом Vision & Scope
7			


1.2 Завдання


Мета завдання – створити документ Vision & Scope для програмної системи управління медичними біологічними матеріалами. Цей документ має чітко окреслити бачення та межі проєкту, визначаючи його актуальність, цілі, ключові функціональні можливості, а також основні технічні та організаційні аспекти.
Документ повинен служити спільною точкою орієнтації для всіх зацікавлених сторін — замовників, розробників, тестувальників, аналітиків та потенційних користувачів. Він допоможе уникнути розбіжностей у трактуванні вимог, встановити єдине розуміння завдань і забезпечити контроль обсягу робіт на всіх етапах розробки.


1.3 Опис виконаної роботи


	У процесі роботи було розроблено документ Vision & Scope, у якому чітко визначено бачення та межі проєкту програмної системи для управління медичними біологічними матеріалами. Документ охоплює всі ключові аспекти проєкту – від актуальності проблеми до технічних деталей реалізації.
	У першому розділі описано соціальну та медичну значущість проблеми збереження та управління біологічними матеріалами, зокрема в контексті медицини, наукових досліджень та донорських програм. Розглянуто існуючі рішення на ринку, проаналізовано їхні переваги та недоліки. Також запропоновано потенційні моделі монетизації.
У другому розділі описано основну мету створення системи –автоматизацію процесів зберігання, обліку та контролю за медичними біологічними матеріалами.
В третьому розділі детально описано кожен із компонентів системи:
–	Backend: реалізація REST API, обробка запитів, управління даними, забезпечення авторизації та автентифікації;
–	Web-інтерфейс: зручна візуалізація функцій системи для адміністраторів;
–	мобільний додаток: доступ до ключових функцій системи для працівників або швидкого перегляду даних;
Визначено технічні вимоги до кожної частини, включаючи необхідні бібліотеки, протоколи безпеки та типи взаємодії з користувачем.
В четвертому розділі розписано зацікавлені сторони. Описано попередній план-графік розробки проєкту та визначено основні технології.
Документ Vision & Scope наведено у додатку Б.


1.4 Висновки 


Розроблений документ Vision & Scope створює чітке уявлення про проєкт, його цілі та обсяг. Він стане основою для подальшої технічної документації, планування розробки та комунікації між усіма учасниками процесу.
 
Додаток А
	ВІДЕОЗАПИС

Відеозапис доповіді на YouTube: https://youtu.be/cunWqrs81rM

	Хронологічний опис доповіді:
	00:00 Вступна частина
	Короткий вступ, у якому пояснюється, про що буде ролик.
	00:09 Мета завдання
	Розповідь про мету завдання. Було створено документа Visual Scope, який слугує планом і рамками проєкту для системи управління медичними біологічними матеріалами. Цей документ визначає бачення, функціональні можливості, технічні та організаційні аспекти, щоб усі учасники розуміли проєкт однаково та не виникало суперечок щодо вимог.
	00:43 Бізнес вимоги: передумови	
	Описується, що система створюється для медичних установ, які працюють із матеріалами, що потребують суворого обліку: донорськими органами, обладнанням тощо. Вона забезпечує автоматизацію зберігання, моніторингу, транспортування матеріалів із дотриманням температурних, санітарних і правових норм. Це значно підвищує безпеку пацієнтів і зменшує навантаження на персонал.
	01:42 Бізнес вимоги: бізнес-можливість
	Пояснюється, чому така система актуальна. Проводиться аналіз трьох подібних рішень-конкурентів (Subful Hia, Temptrack, Smart Sensins) з їх перевагами та недоліками. На основі аналізу обґрунтовується, що запропонована система має переваги — вона є гнучкою, повністю відповідає нормам, пропонує декілька моделей монетизації й здатна охопити більший сегмент ринку, ніж конкуренти.
	03:09 Концепція рішення: окреслення концепції	
	Презентується загальна концепція — це програмне забезпечення для прозорого, автоматизованого, ефективного обліку медичних матеріалів. Система дозволяє вести звітність, контролювати критичні параметри, дотримуватись стандартів, і стає надійним інструментом як для клінік, так і для контролюючих органів.
	03:57 Концепція рішення: головна функціональність
	Поглиблено розкриваються основні функції системи: автоматизоване збереження даних, моніторинг стану матеріалів, інтеграція з обладнанням, формування звітності, підтримка безперервного контролю. Система орієнтована на клініки, які працюють із трансплантаційними матеріалами та потребують найвищого рівня безпеки.
	05:21 Рамки та обмеження проєкту: рамки первинного випуску
	Описуються функції, які реалізуються в першому релізі: базовий облік матеріалів, реєстрація користувачів, створення профілів, введення медичних даних, контроль температури та інші ключові компоненти, необхідні для початку роботи системи в реальному середовищі.
	08:09 Рамки та обмеження проєкту: рамки наступних випусків
	Вказано, що у майбутніх версіях буде реалізовано більше функцій, таких як біометрія, аналітика, розширена інтеграція з медобладнанням, підтримка мобільних застосунків, розширені звіти тощо. Це дозволить системі поступово вдосконалюватись відповідно до зростаючих вимог.
	08:47 Рамки та обмеження проєкту: обмеження та винятки
	Наголошується на обмеженнях системи: у першій версії відсутні деякі функції, які можуть з’явитися лише в наступних етапах. Також вказується, що не всі медичні установи матимуть змогу легко інтегруватися з системою без адаптації або додаткових модулів.
	09:06 Бізнес-контекст: профілі зацікавлених сторін
	Перераховуються головні групи користувачів: медичний персонал, адміністратори клінік, розробники, регулятори, пацієнти — всі вони мають свій інтерес до системи. Зрозуміння їхніх потреб є ключовим для успішного впровадження.
	09:22 Бізнес-контекст: пріоритети проєкту
	Розглядаються головні цілі: забезпечення відповідності нормам, мінімізація ризиків, підвищення ефективності обліку. Це визначає фокус розробки: не просто функціональність, а безпечність, відповідність вимогам та зручність.
	09:37 Бізнес-контекст: робоче середовище
	Описується, в яких умовах буде використовуватись система: медичні установи з підвищеними вимогами до безпеки, звітності, моніторингу. Враховується наявність різного обладнання, різні рівні доступу персоналу, складна структура об’єктів і процедур. 
Додаток Б
Документ Vision and Scope

Vision and Scope Document
for
Програмна система для управлінням медичними біологічними матеріалами
Version 1.1 approved
Prepared by Кучерявенко К. Р.
ст. гр. ПЗПІ-22-8
 
Зміст

Зміст	9
Журнал версій	10
1.	Бізнес вимоги	11
1.1.	Передумови	11
1.2.	Бізнес-можливість	12
2.	Концепція рішення	13
2.1.	Окреслення концепції	13
2.2.	Головна функціональність	13
3.	Рамки та обмеження проєкту	15
3.1.	Рамки первинного випуску	15
3.2.	Рамки наступних випусків	17
3.3.	Обмеження та винятки	19
4.	Бізнес-контекст	20
4.1	Профілі зацікавлених сторін	20
4.2	Пріоритети проєкту	20
4.3.	Робоче середовище	21





Журнал версій


Name	Date	Reason For Changes	Version
BioControl	03.05.25	Створення документу	1.0
			
 
	Бізнес вимоги
	Передумови

Система для управління медичними матеріалами клініки — це програмний продукт, орієнтований на забезпечення легальності, безпеки та ефективності обігу медичних матеріалів у клініках чи мережах клінік. Основна мета проєкту — автоматизація процесів контролю використання, зберігання та транспортування медичних матеріалів з урахуванням нормативних вимог.
Клініки та медичні установи працюють із різними типами матеріалів, такими як трансплантаційні біоматеріали, медичне обладнання та витратні матеріали. Ці матеріали потребують дотримання суворих правил обліку, зберігання та транспортування. Зокрема, це контроль температурного режиму, доступу кисню, санітарних вимог та легальності використання.
Система пропонує комплексний підхід до управління матеріалами, який дозволяє документувати всі етапи процесу для звітності перед контролюючими органами, забезпечити безперервний моніторинг важливих параметрів, таких як температура, вологість, доступ кисню, звести до мінімуму ризики невідповідності нормам.
Розробка цієї системи спрямована на підвищення прозорості процесів у клініках, зменшення адміністративного навантаження на персонал, забезпечення пацієнтам та клієнтам клінік високого рівня безпеки та якості обслуговування. Система допоможе медичним установам відповідати вимогам контролюючих органів, оптимізувати процеси управління матеріалами та мінімізувати ризики порушень.




	Бізнес-можливість

	На ринку вже існують подібні системи, такі як SAP for Healthcare, TempTrack, SmartSense. 
SAP for Healthcare (SAP ERP):
–	переваги: потужна ERP-система з широкими можливостями інтеграції, підтримка фінансів і логістики;
–	недоліки: висока вартість, складність налаштування, орієнтована не на медичні матеріали, а на загальний менеджмент.
TempTrack (monitoring system):
–	переваги: спеціалізація на температурному моніторингу, підтримка IoT;
–	недоліки: вузька спеціалізація, відсутність інтеграції з нормативною звітністю та загальним обліком.
SmartSense (IoT + Compliance)
–	переваги: зручний інтерфейс для контролю температур, інтеграція з деякими ERP;
–	недоліки: дорогий, обмежена підтримка звітності, складна кастомізація під клініки.
		Переваги запропонованої системи:
–	комплексний підхід: об'єднання функцій моніторингу, управління та звітності в одній платформі;
–	відповідність нормам: вбудовані механізми контролю нормативної відповідності;
–	гнучкість: можливість налаштування під потреби окремих клінік або мереж.
Система пропонує декілька варіантів монетизації:
–	підписка (SaaS) — щомісячна або річна плата за використання;
–	оплата за модулі — базова версія + розширені платні модулі (моніторинг, аналітика, API);
–	плата за інтеграції з обладнанням (IoT);
–	підтримка/супровід — платна техпідтримка або налаштування;
–	приватна версія під великі мережі клінік. 
Зростаюча кількість регуляцій та підвищені вимоги до обліку медичних матеріалів створюють великий попит на подібні рішення. Проєкт має високий потенціал стати лідером у своїй ніші завдяки поєднанню зручності, безпеки та відповідності нормам.

	Концепція рішення
	Окреслення концепції

Система для управління медичними матеріалами клініки — це інноваційний програмний продукт, розроблений для забезпечення прозорого та ефективного обігу медичних матеріалів. Його головне призначення — полегшення управління матеріалами, автоматизація процесів звітності, моніторинг критичних параметрів зберігання та транспортування, а також забезпечення відповідності нормативним вимогам.
Ця система стане надійним інструментом для:
–	підвищення рівня безпеки пацієнтів;
–	оптимізації операційної діяльності клінік;
–	скорочення адміністративних витрат;
–	забезпечення довіри контролюючих органів через детальну звітність.
Система орієнтована на медичні установи, які використовують матеріали для трансплантації, косметичних процедур чи інших медичних потреб, де важливо забезпечити суворий контроль і дотримання норм.

	Головна функціональність

Автоматизований облік матеріалів (MF-1) – забезпечує реєстрацію всіх медичних матеріалів з фіксацією їх походження, терміну придатності, умов зберігання та історії використання.
Моніторинг умов зберігання (MF-2) – здійснює контроль параметрів середовища (температура, вологість, доступ кисню).
Генерація звітності (MF-3) – автоматично формує звіти для внутрішнього використання або подання контролюючим органам, з урахуванням нормативних вимог.
Трасування процесів (MF-4) – фіксує всі етапи руху матеріалів, включаючи їх отримання, зберігання, використання та утилізацію, для забезпечення прозорості та аудиту.
Інтеграція з обладнанням (MF-5) – дозволяє синхронізувати систему з пристроями для автоматичного збору даних про умови зберігання.
Управління доступом (MF-6) – реалізує систему розподілу прав доступу, яка обмежує доступ до матеріалів лише авторизованим особам.
Інтеграція з зовнішніми системами (MF-7) – забезпечує обмін даними з іншими інформаційними системами (медичними або ERP), створюючи єдине інформаційне середовище.
Математичні методи обробки даних використовуються під час логування змін у таблиці з умовами зберігання. При отриманні даних про температуру, вологість та кисень, система підраховує середнє значення всіх показників за цим матеріалом і відхилення останнього показника від середнього значення. Це надає змогу контролювати стан матеріалу та вчасно відкоригувати його умови зберігання. 
Формула для середнього значення: 
x ̅=1/n ∑_(l ̇=1)^n▒x_i , 					(1)
де x ̅ – середнє значення, x_i –  кожне значення в наборі даних, n – кількість елементів у наборі даних.
Формула відхилення останнього показника від середнього значення:
d_i=x_i-x ̅,						(2)
де d_i – відхилення i-го елемента від середнього значення, x_i –  останнє значення показника, x ̅ – середнє значення.
	
	Рамки та обмеження проєкту
	Рамки первинного випуску

Перший випуск системи включатиме базові можливості для забезпечення основних потреб користувачів:
–	реалізація автоматизованого обліку матеріалів (MF-1);
–	генерація стандартної звітності (MF-3);
–	модуль управління доступом до матеріалів (MF-6);
–	інтеграція з базовим обладнанням для збору даних через IoT-пристрої (MF-5).
Передбачено базові інструменти адміністрування для створення користувачів, налаштування прав доступу та управління системними параметрами.
У першому релізі реалізовано сервер з базовими алгоритмами для контролю, обліку та аналізу інформації, що дозволяє ефективно моніторити обіг матеріалів у медичних установах.
Система буде доступною для використання:
–	на персональних комп'ютерах через веб-інтерфейс;
–	на сервері для централізованого обліку;
–	на мобільних пристроях.
Функції серверної частини:
–	REST API для фронтенду та мобільного клієнта;
–	обробка даних від iot-пристроїв;
–	генерація звітів та логування;
–	авторизація та автентифікація;
–	робота з базою даних (PostgreSQL);
–	валідація даних, контроль нормативності.
Вимоги до серверної частини
–	мова Java;
–	PostgreSQL;
–	архітектура REST;
–	масштабованість, модульність.
Веб-інтерфейс використовується для адміністрування. Функції:
–	управління користувачами та ролями;
–	створення, редагування, видалення облікових записів;
– 	призначення ролей;
– 	налаштування прав доступу;
– 	перегляд всіх записів в системі;
– 	доступ до логування подій.
Вимоги:
– 	доступ через браузер;
– 	безпечна автентифікація;
– 	зручний інтерфейс для керування параметрами зберігання;
– 	зберігання даних у СУБД.
Мобільний застосунок передбачений для лікарів та матимуть доступ до серверу з обмеженнями. Застосунок надає доступ до бази матеріалів, надає можливість слідкувати за ними. 
Функції:
–	швидкий доступ до інформації про матеріали, що перебувають у користуванні;
–	доступ до стандартних звітів про облік та рух матеріалів.
Вимоги до мобільного застосунку
–	Android вище 10 версії;
–	інтеграція з API сервера.
Взаємодія з IoT-пристроями, такими як сенсори температури, вологості та кисню, що встановлені на холодильниках, камерах зберігання та транспортних контейнерах. Реалізовано автоматичний збір, обробку та відображення даних у реальному часі. Функції:
–	збір та передача даних з сенсорів (температура, вологість, рівень кисню)
–	надсилання даних на сервер у реальному часі;
– 	аналіз останнього показника порівняно з середнім значенням;
– 	збереження історії змін умов зберігання для трасування.
Вимоги:
–	підключення до мережі Wi-Fi або мобільного інтернету;
–	сенсори з підтримкою MQTT;
–	інтервали зчитування.
	Система складається з трьох основних компонентів: мобільного застосунку, веб-застосунку та серверної частини. Всі компоненти взаємодіють через REST API. Також можна підключити ІОТ, якщо необхідне стеження у реальному часі. 

	Рамки наступних випусків

Після запуску первинної версії планується розширення системи шляхом впровадження додаткових можливостей:
–	інтеграція з іншими системами управління (MF-7);
–	розширена функціональність звітності з редагуванням форм звітів;
–	розробка модуля для прогнозування термінів придатності матеріалів і автоматичного замовлення нових партій;
–	підтримка інтеграції з розширеним обладнанням, зокрема для транспортування матеріалів у спеціальних контейнерах;
–	інтернаціоналізація програмної системи;
–	впровадження монетизації;
–	впровадження машинного навчання для аналізу даних про використання матеріалів.
Планується розширення функціональності для оптимізації роботи на хмарних платформах з підтримкою автономного режиму для мобільних пристроїв. Ці зміни спрямовані на подальший розвиток системи, покращення її інтеграції та відповідності новим вимогам ринку.
Для майбутніх релізів передбачається використання штучного інтелекту (ШІ) для підвищення ефективності системи. Прогнозування термінів придатності матеріалів – модель ШІ аналізуватиме історичні дані використання та зовнішні фактори (температура, вологість) для визначення ризиків псування матеріалів. Оптимізація автоматичних замовлень – на основі аналізу споживання матеріалів ШІ визначатиме необхідність поповнення запасів, мінімізуючи витрати та уникнення дефіциту. Аналіз поведінки користувачів – система може використовувати ШІ для виявлення аномальної активності або прогнозування потреб лікарів на основі їх попередніх дій. Інтелектуальний пошук і класифікація – застосування обробки природної мови (NLP) для швидкого пошуку інформації та автоматичної категоризації медичних матеріалів. Оптимізація логістики – аналіз маршрутів транспортування матеріалів у спеціальних контейнерах, прогнозування оптимального часу доставки.
Для ефективного навчання моделей необхідно збирати та обробляти такі дані:
–	дані про використання матеріалів (назва, кількість, термін придатності, місце використання, лікар, що замовив);
–	історичні замовлення та споживання (періодичність, обсяг, сезонні коливання);
–	логістичні дані (час доставки, умови транспортування, рівень використання);
–	фізичні параметри збереження (температура, вологість, умови зберігання);
–	лог-файли активності користувачів (взаємодія з системою, запити, пошукові запити).
Дані можуть збиратися через серверну частину з подальшою обробкою у спеціальних модулях аналітики.
Для інтеграції ШІ можливі використання готових API сервісів (наприклад, Google AI, OpenAI, AWS AI), що дозволяє швидко впровадити базову аналітику без необхідності розробки власної моделі. 

	Обмеження та винятки

Наведемо обмеження та виключені можливості, які могли б бути присутні в системі, але навмисно виключені з міркувань продуктивності, безпеки або спрощення користувацького досвіду.
Конфіденційність даних – при збиранні та обробці даних повинні дотримуватись міжнародні стандарти безпеки (HIPAA, GDPR), що може обмежити використання певних методів ШІ.
Вимоги до продуктивності – складні моделі ШІ потребують значних обчислювальних ресурсів, що може обмежити їх використання у мобільному застосунку без хмарної інтеграції.
Точність прогнозування – ШІ не може гарантувати 100% точність прогнозів, тому рішення про замовлення матеріалів має залишатися під контролем людини.
Виключення складних сценаріїв управління запасами – система навмисно не включає складні механізми управління запасами, такі як багаторівневі ланцюги постачання, щоб зосередитись на простоті та ефективності основного функціоналу.
Обмежене використання автономного режиму – через необхідність синхронізації даних з сервером автономний режим матиме обмежену функціональність, зокрема, не дозволятиме критичні операції без підтвердження від центральної системи.
Відсутність підтримки кастомних алгоритмів ШІ для користувачів – користувачі не зможуть самостійно навчати моделі або змінювати алгоритми прогнозування, оскільки це потребувало б значного залучення ресурсів та контролю якості.




	Бізнес-контекст
4.1	Профілі зацікавлених сторін 
	
	У проєкті беруть участь наступні зацікавлені сторони:
	–	клініки/лікарі: користувачі
	–	технічний персонал: обслуговування ІОТ;
	–	адміністратори клінік: приймають рішення про впровадження;
	–	контролюючі органи: отримувачі звітів;
	–	інвестори: джерело фінансування;
	–	розробники/технічна команда: реалізація і підтримка.

4.2	Пріоритети проєкту

	Опишемо строки виконання у таблиці 4.1.

Таблиця 4.1 –  Календарний план
Етап	Тривалість	Дії
1. Аналіз вимог та дизайн	2 тижні	Збір вимог, проектування БД, створення мокапів
2. Розробка бекенду (MVP)	4 тижні	Створення REST API, авторизація, базовий облік
3. IoT-модуль (прототип)	3 тижні	Підключення сенсорів, передача даних
4. Веб-клієнт	4 тижні	Авторизація, таблиці, звіти
5. Мобільний застосунок	3 тижні	Перегляд матеріалів
6. Тестування та документування	2 тижні	Інтеграційне тестування, підготовка документації
7. Розгортання і презентація	1 тиждень	Розгортання, підготовка демо


	Робоче середовище

	Програмні технології, які будуть використані у серверній частині програмної системи, включають Java як основну мову розробки та фреймворк Spring, зокрема модулі Spring Boot для побудови REST API, Spring Security для реалізації автентифікації та авторизації користувачів, а також Spring Data для доступу до бази даних PostgreSQL, що використовується для зберігання інформації про користувачів, біоматеріали та умови їх зберігання.
	Програмні технології, які будуть використані у програмному забезпеченні пристроїв інтернету речей, передбачають використання протоколу MQTT для обміну повідомленнями між IoT-пристроями (зокрема сенсорами температури, вологості та кисню) та сервером, а також спеціалізованих бібліотек, сумісних з цим протоколом. Пристрої будуть налаштовані на передачу даних у реальному часі до центрального серверу для моніторингу умов зберігання біоматеріалів.
	Програмні технології, які будуть використані у веб-клієнтській частині програмної системи, базуються на мові програмування Python. Для розробки інтерфейсу буде застосовано один з популярних веб-фреймворків Python, таких як Django, що дозволить реалізувати адаптивний та інтерактивний користувацький інтерфейс для взаємодії з системою через браузер.
	Програмні технології, які будуть використані у мобільному застосунку у складі програмної системи, передбачають використання мови Kotlin та Android SDK. Мобільний застосунок забезпечуватиме доступ до даних системи, включаючи інформацію про збережені біоматеріали, стан середовища зберігання, а також сповіщення про відхилення умов у режимі реального часу.
	Захист персональних даних у програмній системі буде забезпечено за допомогою шифрування інформації, що зберігається у базі даних, із застосуванням стандарту AES-256. Крім того, для безпечного доступу користувачів реалізовано автентифікацію та авторизацію через Spring Security, з підтримкою ролей та прав доступу.
	Адміністрування програмної системи здійснюватиметься через окрему адміністративну панель, доступ до якої матимуть лише користувачі з відповідними правами. Через цю панель адміністратор зможе керувати користувачами, моніторити роботу системи, перевіряти логування подій і керувати системними налаштуваннями.
	Резервне копіювання даних і налаштувань програмної системи виконуватиметься автоматично щодня за допомогою скриптів, що створюють резервні копії бази даних PostgreSQL та конфігураційних файлів сервера.	
	Налаштування пристрою інтернету речей здійснюватиметься через інтерфейс конфігурації, який дозволить підключити новий пристрій до системи, задати порогові значення для сенсорів та перевірити з’єднання з сервером через MQTT-брокер.
	Налаштування мобільного застосунку у складі програмної системи передбачає початкову авторизацію користувача, синхронізація з серверною частиною. Після цього додаток зберігатиме частину конфігурації локально та автоматично оновлюватиме її при зміні глобальних налаштувань.
	Мовами, якими буде локалізована програмна система в наступних випусках, є українська та англійська. Українська мова використовується як основна, тоді як англійська забезпечує доступ для потенційних міжнародних користувачів та персоналу, що не володіє українською.
	Інтернаціоналізація програмної системи забезпечується за допомогою зовнішніх ресурсних файлів, які містять текстові повідомлення різними мовами. У мобільному додатку і веб-клієнті буде реалізовано механізм вибору мови, який зчитуватиме локаль пристрою або надасть можливість користувачеві змінити мову вручну.
